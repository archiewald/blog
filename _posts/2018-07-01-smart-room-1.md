---
layout: post
title:  "[PL] 1ppm#6 jak mrygam lampką przez internet"
date:   2018-07-01 20:30:00 +0100
categories: 1ppm
comments: true
---

Cześć! Poza przesuwaniem divów i kolorowaniem fontów w przeglądarce, lubię pobawić się szeroko pojętą automatyką. Marzeniem na którego realizację ciągle nie mam czasu/zapału, jest zorganizowanie sobie namiastki inteligentnego budynku. Na miarę moich możliwości - aktualnie zamkniętych w pokoju w wynajmowanym mieszkaniu.

Wprowadza to pewne ograniczenia - solidna ingerencja w elektrykę, kucie ścian czy większe inwestycje w sprzęt nie przejdą. Jestem przekonany, że osób w takiej sytuacji jest sporo i wpis będzie dla nich interesujący.

Zdalne włączanie/wyłączanie urządzeń - to funkcjonalność potrzebna w inteligentnym budynku. Na przykład do kontroli oświetlenia. Potrzebujemy do tego przekaźnika wpiętego z jednej strony do odbiornika - na przykład lampy - a z drugiej do urządzenia sterującego - popularne amatorskie rozwiązania to Arduino czy Raspberry Pi. W najprostszej wersji będzie do połączenie przewodowe, co ze wspomnianych powodów jest mniej dogodne.

Szczęśliwie istnieją bezprzewodowe, osiągalne dla każdego właściwie budżetu rozwiązania. Od jakiegoś czasu każdemu kto miał ochotę (lub nie) o mojej zajawce słuchać, przedstawiałem taniutki produkt made in China (ajak!), przekaźnik wifi Sonoff:

<div class="img-block">
    <img src="{{ "/assets/2018-07-01/sonoff_basic.jpg" | absolute_url }}" width="500px" alt="itead.cc">  
    <p class="caption">itead.cc</p>
</div>

Poczytać więcej o możliwościach tego urządzonka możecie [tutaj](https://www.itead.cc/sonoff-wifi-wireless-switch.html). Tak tak, kosztuje w oryginalnej dystrybucji całe 5 dolarów!

Jest dostarczany jest z gotową do pobrania cloud'ową aplikacją na Androida i IOS. HIT! Gotowość do integracji z systemami Alexa czy Google Home również super. Apkę testowałem, działa naprawdę fajnie, niestety korzystanie z niej uzależnia działanie naszego urządzenia od dostępu do internetu.

Nie wyobrażam sobie konieczności zapewnienia dostępu do internetu dla tak w istocie trywialnej rzeczy jak włączanie światła :D. Z pomocą przychodzi nam projekt [Sonoff Tasmota](https://github.com/arendst/Sonoff-Tasmota/wiki). Z przejściówką USB => UART możemy "scrackować" Sonoffa i otrzymać urządzenie z otwartym interfejsem MQTT, z którym możemy się komunikować w sieci lokalnej.

MQTT którego użyjemy do komunikacji z Sonoffem to lekki protokół publish/subscribe który świetnie nadaje się do aplikacji real-time, gdzie waga przesyłanych wiadomości ma znaczenie - mega modny w świecie Internet of Things. Wykorzystywany również przez miliard osób dziennie w [Facebook Messengerze](https://www.facebook.com/notes/facebook-engineering/building-facebook-messenger/10150259350998920/).

W dużym skrócie, aby otrzymać lokalny system sterowania Sonoffem poprzez Raspberry Pi trzeba nam:

1. zainstalować na malince broker (serwer) MQTT [mosquitto](http://www.instructables.com/id/Installing-MQTT-BrokerMosquitto-on-Raspberry-Pi/),
1. wgrać do Sonoffa firmware Tasmota, o czym [tutaj](https://github.com/arendst/Sonoff-Tasmota/wiki/Hardware-Preparation) i [tutaj](https://github.com/arendst/Sonoff-Tasmota/wiki/Upload),
1. skonfigurować Sonoffa do [komunikacji przez MQTT](https://github.com/arendst/Sonoff-Tasmota/wiki/MQTT-Overview), przetestować odpalając klienta MQTT - komenda `mosquitto_pub -t cmnd/<nazwa-sonoffa>/power -m 1` powinna włączyć przekaźnik :),
1. opcjonalnie - zainstalować system [Domoticz](http://www.domoticz.com/) `curl -L install.domoticz.com | sudo bash` i gotowe :),
1. opcjonalnie - skonfigurować Domoticz i Sonoff do [wzajemnej komunikacji](https://github.com/arendst/Sonoff-Tasmota/wiki/Domoticz)

O domoticzu wspominam jako opcjonalnym, gdyż nie sprawuje on nadrzędnej roli nad Sonoffem w lokalnej sieci MQTT - jest tak samo klientem. Nie będziemy go wykorzystywać do połączenia z apką internetową.

Mrygamy Sonoffem zdalnie przez stronkę, jest fajnie, ale póki co znajdujemy się w sieci lokalnej. Dopiero wypchnięcie tej funkcjonalności do internetów może dać prawdziwy fejm. Chciałem uniknąć udostępniania usługi bezpośrednio z mieszkania, co zresztą nie byłoby proste z racji niemożności uzyskania stałego IP. Szukając inspiracji znalazłem świetny [artykuł](http://www.steves-internet-guide.com/mosquitto-bridge-configuration/) traktujący o konfiguracji brokerów MQTT w trybie `bridge`. Dzięki niemu możemy przekierować wiadomości z jednego brokera na drugi i w drugą stronę.

Potrzebujemy więc hostowanego w internecie brokera MQTT. Znajdziemy ich całe mnóstwo, dobrzy ludzie zresztą przygotowali [listę takich z darmowymi planami](https://github.com/mqtt/mqtt.github.io/wiki/public_brokers). Przetestowałem kilka i z sukcesem udało mi się skonfigurować [CloudMQTT](https://www.cloudmqtt.com/), więc serdecznie polecam, poniżej opisuję co i jak.

Tworzymy darmowy plan o wdzięcznej nazwie `cat` co skutkuje stworzeniem nowej instancji ze skonfigurowanym brokerem.

Ostatnim krokiem jest ustawienie naszego lokalnego brokera w trybie bridge. Szczęśliwie wystarczy konfiguracja jednego brokera, gdyż w istocie polega to na dodaniu klienta MQTT, ktory zasubskrybuje do topiców w brokerze A i opublikuje wadomości z niego na brokerze B i vice-wersa.

Należy w tym celu stworzyć plik konfiguracyjny, który zostanie załadowany przez mosquitto. Należy go uzupełnić o dane z brokera CloudMQTT.

W mojej instalacji plik z rozszerzeniem `.conf` o dowolnej nazwie należało stworzyć w folderze `/etc/mosquitto/conf.d/`. Konfigurację jak poniżej uzupełniamy odpowiednimi danymi z konsoli serwisu CloudMQTT

```
connection cloudmqtt
address <adres_domeny>:<port>
remote_username <username_instancji>
remote_password <hasło_instancji>
start_type automatic
topic # both
```

I gotowe! Po restarcie mosquitto bridge jest skonfigurowany. W oknie debugerskim w panelu CloudMQTT możemy przetestować połączenie. Znajdziecie tam cały ruch z malinki i możliwość wysyłania wiadomości.

<div class="img-block">
    <img src="{{ "/assets/2018-07-01/cloudmqtt_websocket.png" | absolute_url }}" alt="cloudMQTT">  
    <p class="caption">cloudMQTT</p>
</div>

W tym wpisie zawarłem zajawkę, że powyższą funkcjonalność dość łatwo skonfigurować. W ramach rozwinięcia projektu należałoby napisać aplikację webową do obsługi systemu, również zadbać o bezpieczeństwo naszych danych.

<div class="img-block">
    <center><blockquote class="twitter-tweet" data-lang="pl"><p lang="en" dir="ltr">The S in the IoT stands for Security.</p>&mdash; Oleg Šelajev (@shelajev) <a href="https://twitter.com/shelajev/status/796685986365325312?ref_src=twsrc%5Etfw">10 listopada 2016</a></blockquote></center>
    <script async src="https://platform.twitter.com/widgets.js" charset="utf-8"></script>
</div>

<p><center><em>;)</em></center></p>